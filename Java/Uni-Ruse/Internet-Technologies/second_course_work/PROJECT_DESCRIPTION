Решете следната задача като ползвате технологиите JSF, EJB и JPA:

Създайте уеб сайт за българската асоциация по конен спорт, съдържащ следните уеб страници:

---

- 1. НАЧАЛНА СТРАНИЦА - index.jsf
  - показва предстоящите събития (ден, час, адрес и кратка информация за събитието) *

- 2. КЛАСИРАНЕ - ranking.jsf
  - показва таблица с класирането от предишни проведени състезания (име на човека, име на състезанието, заето място) *

- 3. СТРАНИЦА ЗА ВХОД - login.jsf
  - позволява на администраторите на уеб сайта да влязат в системата
  - валидността на потребителското име и парола се проверяват като се сравнят с предварително зададени такива в базата данни
  - нека след като потребителят влезе в системата, хипервръзката за вход в менюто се замества с хипервръзка за изход

- 4. СТРАНИЦА ЗА ДОБАВЯНЕ НА НОВИ СЪБИТИЯ - event_add.jsf
  - тази страница съдържа форма за добавяне на нови събития към уеб сайта **
  - новите събития трябва да се добавят в базата данни на уеб сайта

- 5. СТРАНИЦА ЗА ДОБАВЯНЕ НА НОВИ УЧАСТНИЦИ КЪМ ОБЩАТА КЛАСАЦИЯ - participant_add.jsf
  - тази страница съдържа форма за добавяне на нови медалисти в класацията към уеб сайта
  - новите участници трябва да се добавят в базата данни на уеб сайта

* нека информацията за събитията се взема от БАЗА ДАННИ
** тя е достъпна само след вход в системата като хипервръзка към нея се показва в общото меню на уеб сайта